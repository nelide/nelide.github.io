---
layout: post
title: Su di me
---

Mi chiamo Nelide e non sono una scrittrice.

No, non lo sono, ma mi piacerebbe, oh se mi piacerebbe!

Da ragazzina mi sentivo un po' bruttina e anche timida e quando andavamo al mare a casa dei nonni, non mi piaceva buttarmi nella mischia vacanziera, provavo vergogna a indossare il costume per le mie forme, o meglio non forme ancora…, non sapevo come farmi delle amicizie e insomma nonostante i tentativi ripetuti dei miei, nell’invitarmi ad andare in spiaggia, preferivo restare in villa e scrivevo.

Scrivevo all’ombra dei salici, con la Olivetti 32, leggera e portatile che viaggiava con noi, dal capoluogo verso il mare.

Ero e sono ancora, una romanticona, per cui le trame a cui affidavo i miei sogni da adolescente, erano sempre legate all’amore, una coppia infelice che doveva conquistare un futuro roseo lottando contro le avversità… che tenerezza a pensarci adesso!

Comunque questa premessa per dire che essendo un mio hobby la scrittura, mi sono fatta regalare questo blog e mi piace ogni tanto annotare le mie considerazioni direi sulla “qualunque”.

Non giudicatemi, la scrittura non è da tutti e ne sono consapevole, non sono brava e so bene anche questo, ma mi piace e poi chissà si può sempre imparare nella vita!

Mi farebbe molto piacere se annotaste vostri commenti e considerazioni sui miei post: "*se sbaglio mi corigerete...*" sarebbe un piacere per me leggervi…