---
title: Uomini tossici
author: Nelide
category: literature
layout: post
---


Care amiche, oggi mi rivolgo al mondo femminile con una riflessione che nasce da esperienza di vita vissuta da tante amiche, conoscenti, donne come me e voi che leggete.

Fate attenzione agli uomini che vi scegliete o peggio che scelgono voi! Quelli che "quanto sei bella, quanto ti amo" e bla bla bla...spesso sono nocivi.<br>In verità questi soggetti vogliono bene solo a se' stessi, smodatamente. Sono quasi sempre maschilisti e anche se lo negheranno fino alla morte, adorano che la loro compagna sia in casa a fare il bucato o a crescere i figli mentre loro si dilettano in aperitivi mascherati da cene di lavoro e partite di calcetto adolescenziali, quando non hanno la loro band patetica, considerato che spesso dati soggetti sono over 50.

Ma la peculiarità di questi uomini è rovinarvi la vita. Ciò avviene nelle piccole cose attenzione, non vi daranno mai uno schiaffo, non faranno scenate, ma poco alla volta vi ridurranno ad amebe e soprattutto ogni momento bello che potreste vivere faranno in modo d'inquinarlo con la loro rabbia, la loro gelosia, il loro narcisismo malato.<br>Così, se non ve ne libererete subito, passerete il resto della vita a ricordarvi di quel Natale in cui...quel compleanno quando, quella festa dove...

Troveranno scuse banali per amareggiarti i giorni più felici, almeno sulla carta. Un calzino spaiato, un broncio messo lì senza giustificazione, un polsino di una camicia a cui si è staccato un bottone; ogni risveglio sembrerà l'anticamera di una corsa al fronte, se non vi munirete di caschetto e giubbotto antiproiettili, le ferite saranno copiose.

Non importa il perché: lo scopo è rendervi la vita un inferno, magari incosciamente, togliervi di dosso tutta la luce e la gioia possibile cosicché possiate attingere solo dalla *sua* presenza un po' di colore, nella loro testa malata.<br>In realtà sprofonderete in un buio profondo e in un vortice da cui è difficile chiamarsi fuori.

Dovrete essere molto forti per cacciarli dalla vostra vita ed evitare ricadute, sarà dura , ma credetemi si può fare e credete fermamente anche al fatto che esistono uomini migliori, che gioiscono della vostra felicità, non ne sono invidiosi né gelosi, esistono e la mattina al risveglio vi sorridono dandovi il <em>"Buongiorno"</em> e io li auguro ad ognuna di voi!